<!DOCTYPE html>
<html lang="zh_CN" data-theme-mode="light" data-light-theme="daylight" data-dark-theme="midnight">
<head>
  <link rel="stylesheet" href="https://cdn.jsdelivr.net/npm/@docsearch/css@3"/>
<style>
  .header-container {
    display: flex;
    justify-content: space-between;
    align-items: center;
    padding: 10px 20px;
    background-color: #f8f9fa;
    border-bottom: 1px solid #e9ecef;
  }
  .home-button {
    text-decoration: none;
    color: #007bff;
    font-weight: bold;
    font-size: 16px;
  }
  .home-button:hover {
    text-decoration: underline;
  }
  #search {
    width: 300px;
  }
</style>

  <meta charset="utf-8" />
  <meta http-equiv="X-UA-Compatible" content="IE=edge" />
  <meta name="viewport" content="width=device-width, initial-scale=1.0, maximum-scale=1.0, user-scalable=0"/>
  <meta name="apple-mobile-web-app-capable" content="yes" />
  <meta name="mobile-web-app-capable" content="yes" />
  <meta name="apple-mobile-web-app-status-bar-style" content="black" />
  <link rel="stylesheet" type="text/css" id="baseStyle" href="https://fastly.jsdelivr.net/gh/siyuan-note/oceanpress@latest/apps/frontend/public/notebook/stage/build/export/base.css?2.10.5"/>
  <script>
  function isNightTime() {
    const currentHour = new Date().getHours();
    return currentHour >= 18 || currentHour < 6;
  }
  document.write('<link rel="stylesheet" type="text/css" id="themeDefaultStyle" href="https://fastly.jsdelivr.net/gh/siyuan-note/oceanpress@latest/apps/frontend/public/notebook/appearance/themes/'+(isNightTime()?'midnight':'daylight')+'/theme.css?2.10.5"/>');
  </script>
  <link rel="stylesheet" type="text/css" href="https://fastly.jsdelivr.net/gh/siyuan-note/oceanpress@latest/apps/frontend/public/notebook/appearance/oceanpress.css"/>
  <title>素问-金匮真言论</title>
</head>
<body>
  <div class="header-container">
  <a href="/" class="home-button">首页</a>
  <div id="search"></div>
</div>

  <div class="protyle-wysiwyg protyle-wysiwyg--attr" id="preview">
  <div style="min-height: 150px;" id="20210322200659-e7kkuca" data-node-id="20210322200659-e7kkuca" data-type="NodeDocument" updated="20210322200659" data-subtype="h1" class="h1" type="doc"></div><h1 id="20210322200659-e7kkuca" data-node-id="20210322200659-e7kkuca" data-type="NodeDocument" updated="20210322200659" data-subtype="h1" class="h1" type="doc" data-type="NodeHeading" class="h1">素问-金匮真言论</h1><div id="20210323084422-ilo9un9" data-node-id="20210323084422-ilo9un9" data-type="NodeParagraph" class="p"><div spellcheck="false">黄帝曰：天有八风，经有五风，何谓？</div></div><div id="20210323084422-2flxeb3" data-node-id="20210323084422-2flxeb3" data-type="NodeParagraph" class="p"><div spellcheck="false">岐伯对曰：八风发邪，以为经风，触五藏，邪气发病。所谓得四时之胜者：春胜长夏，长夏胜冬，冬胜夏，夏胜秋，秋胜春，所谓四时之胜也。</div></div><div id="20210323084422-fzt556c" data-node-id="20210323084422-fzt556c" data-type="NodeParagraph" class="p"><div spellcheck="false">东风生于春，病在肝，俞在颈项；南风生于夏，病在心，俞在胸胁；西风生于秋，病在肺，俞在肩背；北风生于冬，病在肾，俞在腰股；中央为土，病在脾，俞在脊。</div></div><div id="20210323084422-di7bxxi" data-node-id="20210323084422-di7bxxi" data-type="NodeParagraph" class="p"><div spellcheck="false">故春气者，病在头；夏气者，病在藏；秋气者，病在肩背；冬气者，病在四支。</div></div><div id="20210323084422-0ofp89d" data-node-id="20210323084422-0ofp89d" data-type="NodeParagraph" class="p"><div spellcheck="false">故春善病鼽衄，仲夏善病胸胁，长夏善病洞泄寒中，秋善病风疟，冬善病痹厥。</div></div><div id="20210323084422-5l9c8y6" data-node-id="20210323084422-5l9c8y6" data-type="NodeParagraph" class="p"><div spellcheck="false">故冬不按跷，春不鼽衄，春不病颈项，仲夏不病胸胁，长夏不病洞泄寒中，秋不病风疟，冬不病痹厥，飧泄而汗出也。</div></div><div id="20210323084422-30mjhmc" data-node-id="20210323084422-30mjhmc" data-type="NodeParagraph" class="p"><div spellcheck="false">夫精者，身之本也。故藏于精者，春不病温。夏暑汗不出者，秋成风疟。此平人脉法也。</div></div><div id="20210323084422-m9v9yfa" data-node-id="20210323084422-m9v9yfa" data-type="NodeParagraph" class="p"><div spellcheck="false">故曰：阴中有阴，阳中有阳。平旦至日中，天之阳，阳中之阳也；日中至黄昏，天之阳，阳中之阴也；合夜至鸡鸣，天之阴，阴中之阴也；鸡鸣至平旦，天之阴，阴中之阳也。故人亦应之。</div></div><div id="20210323084422-3tl6vvn" data-node-id="20210323084422-3tl6vvn" data-type="NodeParagraph" class="p"><div spellcheck="false">夫言人之阴阳，则外为阳，内为阴；言人身之阴阳，则背为阳，腹为阴；言人身之藏腑中阴阳，则藏者为阴，腑者为阳，肝、心、脾、肺、肾五藏皆为阴，胆、胃、大肠、小肠、膀胱、三焦六腑皆为阳。所以欲知阴中之阴、阳中之阳者何也？为冬病在阴，夏病在阳，春病在阴，秋病在阳，皆视其所在，为施针石也。</div></div><div id="20210323084422-192r7dx" data-node-id="20210323084422-192r7dx" data-type="NodeParagraph" class="p"><div spellcheck="false">故背为阳，阳中之阳，心也；背为阳，阳中之阴，肺也；腹为阴，阴中之阴，肾也；腹为阴，阴中之阳，肝也；腹为阴，阴中之至阴，脾也。此皆阴阳表里、内外、雌雄相输应也，故以应天之阴阳也。</div></div><div id="20210323084422-af9lzmy" data-node-id="20210323084422-af9lzmy" data-type="NodeParagraph" class="p"><div spellcheck="false">帝曰：五藏应四时，各有收受乎？</div></div><div id="20210323084422-bhfrdpx" data-node-id="20210323084422-bhfrdpx" data-type="NodeParagraph" class="p"><div spellcheck="false">岐伯曰：有。东方青色，入通于肝，开窍于目，藏精于肝，其病发惊骇；其味酸，其类草木，其畜鸡，其谷麦，其应四时，上为岁星，是以春气在头也，其音角，其数八，是以知病之在筋也，其臭臊。</div></div><div id="20210323084422-jcf73m0" data-node-id="20210323084422-jcf73m0" data-type="NodeParagraph" class="p"><div spellcheck="false">南方赤色，入通于心，开窍于耳，藏精于心，故病在五脏；其味苦，其类火，其畜羊，其谷黍，其应四时，上为荧惑星，是以知病之在脉也，其音徵，其数七，其臭焦。</div></div><div id="20210323084422-645blrg" data-node-id="20210323084422-645blrg" data-type="NodeParagraph" class="p"><div spellcheck="false">中央黄色，入通于脾，开窍于口，藏精于脾，故病在舌本；其味甘，其类土，其畜牛，其谷稷，其应四时上为镇星，是以知病在肉也，其音宫，其数五，其臭香。</div></div><div id="20210323084422-lrjaxnb" data-node-id="20210323084422-lrjaxnb" data-type="NodeParagraph" class="p"><div spellcheck="false">西方白色，入通于肺，开窍于鼻，藏精于肺，故病在背；其味辛，其类金，其畜马，其谷稻，其应四时，上为太白星，是以知病之在皮毛也，其音商，其数九，其臭腥。</div></div><div id="20210323084422-gc31hyn" data-node-id="20210323084422-gc31hyn" data-type="NodeParagraph" class="p"><div spellcheck="false">北方黑色，入通于肾，开窍于二阴，藏精于肾，故病在溪；其味咸，其类水，其畜彘，其谷豆，其应四时，上为辰星，是以知病之在骨也，其音羽，其数六，其臭腐。</div></div><div id="20210323084422-rzoetlw" data-node-id="20210323084422-rzoetlw" data-type="NodeParagraph" class="p"><div spellcheck="false">故善为脉者，谨察五藏六府，一逆一从，阴阳、表里、雌雄之纪，藏之心意，合心于精。非其人勿教，非其真勿授，是谓得道。</div></div><div id="20210323084422-tr2iguv" data-node-id="20210323084422-tr2iguv" data-type="NodeParagraph" class="p"><div spellcheck="false"></div></div>
  </div>
  <script src="https://fastly.jsdelivr.net/gh/siyuan-note/oceanpress@latest/apps/frontend/public/notebook/appearance/icons/material/icon.js?2.10.5"></script>
  <script src="https://fastly.jsdelivr.net/gh/siyuan-note/oceanpress@latest/apps/frontend/public/notebook/stage/build/export/protyle-method.js?2.10.5"></script>
  <script src="https://fastly.jsdelivr.net/gh/siyuan-note/oceanpress@latest/apps/frontend/public/notebook/stage/protyle/js/lute/lute.min.js?2.10.5"></script>
  <script>
    window.siyuan = {
      config: {
        appearance: {
          mode: isNightTime()?1:0,//主题 明亮=0 暗黑=1
          codeBlockThemeDark: "base16/dracula",
          codeBlockThemeLight: "github",
        },
        editor: {
          codeLineWrap: true,
          codeLigatures: false,
          plantUMLServePath: "https://www.plantuml.com/plantuml/svg/~1",
          codeSyntaxHighlightLineNum: true,
          katexMacros: JSON.stringify({}),
        },
      },
      languages: { copy: "复制" },
    };
    const cdn = "https://fastly.jsdelivr.net/gh/siyuan-note/oceanpress@latest/apps/frontend/public/notebook/stage/protyle";
    const previewElement = document.getElementById("preview");

    Protyle.highlightRender(previewElement, cdn);
    Protyle.mathRender(previewElement, cdn, false);
    Protyle.mermaidRender(previewElement, cdn);
    Protyle.flowchartRender(previewElement, cdn);
    Protyle.graphvizRender(previewElement, cdn);
    Protyle.chartRender(previewElement, cdn);
    Protyle.mindmapRender(previewElement, cdn);
    Protyle.abcRender(previewElement, cdn);
    Protyle.htmlRender(previewElement);
    Protyle.plantumlRender(previewElement, cdn);
    document.querySelectorAll(".protyle-action__copy").forEach((item) => {
      item.addEventListener("click", (event) => {
        navigator.clipboard.writeText(
          item.parentElement.nextElementSibling.textContent.trimEnd(),
        );
        event.preventDefault();
        event.stopPropagation();
      });
    });
  </script>
  <footer style="margin-top: 30px; padding: 20px; background-color: #f8f9fa; text-align: center;">
  <p style="margin: 0;">
    技术支持：
    <a target="_blank" href="https://github.com/2234839/oceanPress_js" style="color: #007bff; text-decoration: none;">OceanPress</a> |
    <a target="_blank" href="https://heartstack.space/user/%E5%AD%90%E8%99%9A/posts" style="color: #007bff; text-decoration: none;">崮生（子虚）</a> |
    <a target="_blank" href="//beian.miit.gov.cn" style="color: #007bff; text-decoration: none;">湘ICP备18021783号-1</a>
  </p>
</footer>
<script src="https://cdn.jsdelivr.net/npm/@docsearch/js@3"></script>
<script type="text/javascript">
  docsearch({
    appId: "UBOM0V691R",
    apiKey: "0c572ae8b8611d29477570967f44c3cf",
    indexName: "shenzilong",
    insights: true, 
    container: '#search',
    debug: false
  });
</script>

</body>
</html>