<!DOCTYPE html>
<html lang="zh_CN" data-theme-mode="light" data-light-theme="daylight" data-dark-theme="midnight">
<head>
  <link rel="stylesheet" href="https://cdn.jsdelivr.net/npm/@docsearch/css@3"/>
<style>
  .header-container {
    display: flex;
    justify-content: space-between;
    align-items: center;
    padding: 10px 20px;
    background-color: #f8f9fa;
    border-bottom: 1px solid #e9ecef;
  }
  .home-button {
    text-decoration: none;
    color: #007bff;
    font-weight: bold;
    font-size: 16px;
  }
  .home-button:hover {
    text-decoration: underline;
  }
  #search {
    width: 300px;
  }
</style>

  <meta charset="utf-8" />
  <meta http-equiv="X-UA-Compatible" content="IE=edge" />
  <meta name="viewport" content="width=device-width, initial-scale=1.0, maximum-scale=1.0, user-scalable=0"/>
  <meta name="apple-mobile-web-app-capable" content="yes" />
  <meta name="mobile-web-app-capable" content="yes" />
  <meta name="apple-mobile-web-app-status-bar-style" content="black" />
  <link rel="stylesheet" type="text/css" id="baseStyle" href="https://fastly.jsdelivr.net/gh/siyuan-note/oceanpress@1.0.6/apps/frontend/public/notebook/stage/build/export/base.css?2.10.5"/>
  <script>
  function isNightTime() {
    const currentHour = new Date().getHours();
    return currentHour >= 18 || currentHour < 6;
  }
  document.write('<link rel="stylesheet" type="text/css" id="themeDefaultStyle" href="https://fastly.jsdelivr.net/gh/siyuan-note/oceanpress@1.0.6/apps/frontend/public/notebook/appearance/themes/'+(isNightTime()?'midnight':'daylight')+'/theme.css?2.10.5"/>');
  </script>
  <link rel="stylesheet" type="text/css" href="https://fastly.jsdelivr.net/gh/siyuan-note/oceanpress@1.0.6/apps/frontend/public/notebook/appearance/oceanpress.css"/>
  <title>素问-阴阳离合论</title>
</head>
<body>
  <div class="header-container">
  <a href="/" class="home-button">首页</a>
  <div id="search"></div>
</div>

  <div class="protyle-wysiwyg protyle-wysiwyg--attr" id="preview">
  <div id="oceanpress-left-sidebar">
    
    <iframe src="./../../__oceanpress/docTree.html"></iframe>
  </div>
  <div style="min-height: 150px;" id="20210323084450-cic42uv" data-node-id="20210323084450-cic42uv" data-type="NodeDocument" updated="20210323084450" type="doc">

<h1 id="20210323084450-cic42uv" data-node-id="20210323084450-cic42uv" data-type="NodeDocument" updated="20210323084450" type="doc" data-type="NodeHeading" class="h1">素问-阴阳离合论</h1>
<div id="20210323085316-85z7dn3" data-node-id="20210323085316-85z7dn3" data-type="NodeParagraph" class="p"><div spellcheck="false">黄帝问曰：余闻天为阳，地为阴，日为阳，月为阴，大小月三百六十日成一岁，人亦应之。今三阴三阳，不应阴阳，其故何也？</div></div><div id="20210323085316-ktkaj1q" data-node-id="20210323085316-ktkaj1q" data-type="NodeParagraph" class="p"><div spellcheck="false">岐伯对曰：阴阳者，数之可十，推之可百；数之可千，推之可万；万之大，不可胜数，然其要一也。天覆地载，万物方生，未出地者，命曰阴处，名曰阴中之阴；则出地者，命曰阴中之阳。阳予之正，阴为之主；故生因春，长因夏，收因秋，藏因冬。失常则天地四塞。阴阳之变，其在人者，亦数之可数。</div></div><div id="20210323085316-ddkqry0" data-node-id="20210323085316-ddkqry0" data-type="NodeParagraph" class="p"><div spellcheck="false">帝曰：愿闻三阴三阳之离合也。</div></div><div id="20210323085316-4rr7io2" data-node-id="20210323085316-4rr7io2" data-type="NodeParagraph" class="p"><div spellcheck="false">岐伯曰：圣人南面而立，前曰广明，后曰太冲，太冲之地，名曰少阴，少阴之上，名曰太阳，太阳根起于至阴，结于命门，名曰阴中之阳。中身而上，名曰广明，广明之下，名曰太阴，太阴之前，名曰阳明，阳明根起于厉兑，名曰阴中之阳。厥阴之表，名曰少阳，少阳根起于窍阴，名曰阴中之少阳。是故三之离合也，太阳为开，阳明为阖，少阳为枢。三经者，不得相失也，搏而勿浮，命曰一阳。</div></div><div id="20210323085316-c9ggh54" data-node-id="20210323085316-c9ggh54" data-type="NodeParagraph" class="p"><div spellcheck="false">帝曰：愿闻三阴。</div></div><div id="20210323085316-rzs2mxy" data-node-id="20210323085316-rzs2mxy" data-type="NodeParagraph" class="p"><div spellcheck="false">岐伯曰：外者为阳，内者为阴，然则中为阴，其冲在下，名曰太阴，太阴根起于隐白，名曰阴中之阴。太阴之后，名曰少阴，少阴根起于涌泉，名曰阴中之少阴。少阴之前，名曰厥阴，厥阴根起于大敦，阴之绝阳，名曰阴之绝阴。是故三阴之离合也，太阴为开，厥阴为阖，少阴为枢。三经者，不得相失也，搏而勿沉，名曰一阴。</div></div><div id="20210323085316-g26k3xr" data-node-id="20210323085316-g26k3xr" data-type="NodeParagraph" class="p"><div spellcheck="false">阴阳雩重，重传为一周，气里形表而为相成也。</div></div><div id="20210323085316-5pqr4tb" data-node-id="20210323085316-5pqr4tb" data-type="NodeParagraph" class="p"><div spellcheck="false"></div></div></div>
  <div id="oceanpress-right-sidebar"></div>
</div>
  <script src="https://fastly.jsdelivr.net/gh/siyuan-note/oceanpress@1.0.6/apps/frontend/public/notebook/appearance/icons/material/icon.js?2.10.5"></script>
  <script src="https://fastly.jsdelivr.net/gh/siyuan-note/oceanpress@1.0.6/apps/frontend/public/notebook/stage/build/export/protyle-method.js?2.10.5"></script>
  <script src="https://fastly.jsdelivr.net/gh/siyuan-note/oceanpress@1.0.6/apps/frontend/public/notebook/stage/protyle/js/lute/lute.min.js?2.10.5"></script>
  <script>
    window.siyuan = {
      config: {
        appearance: {
          mode: isNightTime()?1:0,//主题 明亮=0 暗黑=1
          codeBlockThemeDark: "base16/dracula",
          codeBlockThemeLight: "github",
        },
        editor: {
          codeLineWrap: true,
          codeLigatures: false,
          plantUMLServePath: "https://www.plantuml.com/plantuml/svg/~1",
          codeSyntaxHighlightLineNum: true,
          katexMacros: JSON.stringify({}),
        },
      },
      languages: { copy: "复制" },
    };
    const cdn = "https://fastly.jsdelivr.net/gh/siyuan-note/oceanpress@1.0.6/apps/frontend/public/notebook/stage/protyle";
    const previewElement = document.getElementById("preview");

    Protyle.highlightRender(previewElement, cdn);
    Protyle.mathRender(previewElement, cdn, false);
    Protyle.mermaidRender(previewElement, cdn);
    Protyle.flowchartRender(previewElement, cdn);
    Protyle.graphvizRender(previewElement, cdn);
    Protyle.chartRender(previewElement, cdn);
    Protyle.mindmapRender(previewElement, cdn);
    Protyle.abcRender(previewElement, cdn);
    Protyle.htmlRender(previewElement);
    Protyle.plantumlRender(previewElement, cdn);
    document.querySelectorAll(".protyle-action__copy").forEach((item) => {
      item.addEventListener("click", (event) => {
        navigator.clipboard.writeText(
          item.parentElement.nextElementSibling.textContent.trimEnd(),
        );
        event.preventDefault();
        event.stopPropagation();
      });
    });
  </script>
  <footer style="margin-top: 30px; padding: 20px; background-color: #f8f9fa; text-align: center;">
  <p style="margin: 0;">
    技术支持：
    <a target="_blank" href="https://github.com/2234839/oceanPress_js" style="color: #007bff; text-decoration: none;">OceanPress</a> |
    <a target="_blank" href="https://heartstack.space/user/%E5%AD%90%E8%99%9A/posts" style="color: #007bff; text-decoration: none;">崮生（子虚）</a> |
    <a target="_blank" href="//beian.miit.gov.cn" style="color: #007bff; text-decoration: none;">湘ICP备18021783号-1</a>
  </p>
</footer>
<script src="https://cdn.jsdelivr.net/npm/@docsearch/js@3"></script>
<script type="text/javascript">
  docsearch({
    appId: "UBOM0V691R",
    apiKey: "0c572ae8b8611d29477570967f44c3cf",
    indexName: "shenzilong",
    insights: true, 
    container: '#search',
    debug: false
  });
</script>

</body>
</html>