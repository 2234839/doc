<!DOCTYPE html>
    <html
      lang="zh_CN"
      data-theme-mode="light"
      data-light-theme="daylight"
      data-dark-theme="midnight"
    >
      <head>
        <meta charset="utf-8" />
        <meta http-equiv="X-UA-Compatible" content="IE=edge" />
        <meta
          name="viewport"
          content="width=device-width, initial-scale=1.0, maximum-scale=1.0, user-scalable=0"
        />
        <meta name="apple-mobile-web-app-capable" content="yes" />
        <meta name="mobile-web-app-capable" content="yes" />
        <meta name="apple-mobile-web-app-status-bar-style" content="black" />
        <link
          rel="stylesheet"
          type="text/css"
          id="baseStyle"
          href="https://fastly.jsdelivr.net/gh/siyuan-note/oceanpress@main/apps/frontend/public/notebook/stage/build/export/base.css?2.10.5"
        />
        <link
          rel="stylesheet"
          type="text/css"
          id="themeDefaultStyle"
          href="https://fastly.jsdelivr.net/gh/siyuan-note/oceanpress@main/apps/frontend/public/notebook/appearance/themes/daylight/theme.css?2.10.5"
        />

        <title>素问-上古天真论第一</title>
        <style>
          body {
            background-color: var(--b3-theme-background);
            color: var(--b3-theme-on-background);
          }
          .b3-typography,
          .protyle-wysiwyg,
          .protyle-title {
            font-size: 16px !important;
          }
          .b3-typography code:not(.hljs),
          .protyle-wysiwyg span[data-type~="code"] {
            font-variant-ligatures: normal;
          }
          .li > .protyle-action {
            height: 34px;
            line-height: 34px;
          }
          .protyle-wysiwyg [data-node-id].li > .protyle-action ~ .h1,
          .protyle-wysiwyg [data-node-id].li > .protyle-action ~ .h2,
          .protyle-wysiwyg [data-node-id].li > .protyle-action ~ .h3,
          .protyle-wysiwyg [data-node-id].li > .protyle-action ~ .h4,
          .protyle-wysiwyg [data-node-id].li > .protyle-action ~ .h5,
          .protyle-wysiwyg [data-node-id].li > .protyle-action ~ .h6 {
            line-height: 34px;
          }
          .protyle-wysiwyg [data-node-id].li > .protyle-action:after {
            height: 16px;
            width: 16px;
            margin: -8px 0 0 -8px;
          }
          .protyle-wysiwyg [data-node-id].li > .protyle-action svg {
            height: 14px;
          }
          .protyle-wysiwyg [data-node-id].li:before {
            height: calc(100% - 34px);
            top: 34px;
          }
          .protyle-wysiwyg [data-node-id] [spellcheck] {
            min-height: 26px;
          }
          .protyle-wysiwyg [data-node-id] {
          }
          .protyle-wysiwyg .li {
            min-height: 34px;
          }
          .protyle-gutters button svg {
            height: 26px;
          }
          .protyle-wysiwyg img.emoji,
          .b3-typography img.emoji {
            width: 18px;
          }
          .protyle-wysiwyg .h1 img.emoji,
          .b3-typography h1 img.emoji {
            width: 35px;
          }
          .protyle-wysiwyg .h2 img.emoji,
          .b3-typography h2 img.emoji {
            width: 31px;
          }
          .protyle-wysiwyg .h3 img.emoji,
          .b3-typography h3 img.emoji {
            width: 27px;
          }
          .protyle-wysiwyg .h4 img.emoji,
          .b3-typography h4 img.emoji {
            width: 25px;
          }
          .protyle-wysiwyg .h5 img.emoji,
          .b3-typography h5 img.emoji {
            width: 22px;
          }
          .protyle-wysiwyg .h6 img.emoji,
          .b3-typography h6 img.emoji {
            width: 20px;
          }
        </style>
      </head>
      <body>
        <div
          class="protyle-wysiwyg protyle-wysiwyg--attr"
          style="max-width: 800px;margin: 0 auto;"
          id="preview"
        >
          <div class="protyle-background protyle-background--enable" style="min-height: 150px;" id="20210322194658-kdc817l" data-node-id="20210322194658-kdc817l" data-type="NodeDocument" updated="20210322194658" data-subtype="h1" class="h1" title="素问-上古天真论第一" type="doc">
      <div class="protyle-background__img" style="margin-bottom: 30px;position: relative;height: 25vh;undefined"/>
      
</div>
<div id="20210322194813-wiqfukn" data-node-id="20210322194813-wiqfukn" data-type="NodeParagraph" class="p">昔在黄帝，生而神灵，弱而能言，幼而徇齐，长而敦敏，成而登天。乃问于天师曰：余闻上古之人，春秋皆度百岁，而动作不衰；今时之人，年半百而动作皆衰者，时世异耶，人将失之耶。
</div>
<div id="20210322194813-yhx1a53" data-node-id="20210322194813-yhx1a53" data-type="NodeParagraph" class="p">岐伯对曰：上古之人，其知道者，法于阴阳，和于术数，食饮有节，起居有常，不妄作劳，故能形与神俱，而尽终其天年，度百岁乃去。今时之人不然也，以酒为浆，以妄为常，醉以入房，以欲竭其精，以耗散其真，不知持满，不时御神，务快其心，逆于生乐，起居无节，故半百而衰也。
</div>
<div id="20210322194813-9uaksq9" data-node-id="20210322194813-9uaksq9" data-type="NodeParagraph" class="p">夫上古圣人之教下也，皆谓之虚邪贼风，避之有时，恬淡虚无，真气从之，精神内守，病安从来。是以志闲而少欲，心安而不惧，形劳而不倦，气从以顺，各从其欲，皆得所愿。故美其食，任其服，乐其俗，高下不相慕，其民故曰朴。是以嗜欲不能劳其目，淫邪不能惑其心，愚智贤不肖不惧于物，故合于道。所以能年皆度百岁，而动作不衰者，以其德全不危也。
</div>
<div id="20210322194813-q0gh3cn" data-node-id="20210322194813-q0gh3cn" data-type="NodeParagraph" class="p">帝曰：人年老而无子者，材力尽耶，将天数然也。
</div>
<div id="20210322194813-cfmx14n" data-node-id="20210322194813-cfmx14n" data-type="NodeParagraph" class="p">岐伯曰：女子七岁。肾气盛，齿更发长；二七而天癸至，任脉通，太冲脉盛，月事以时下，故有子；三七，肾气平均，故真牙生而长极；四七，筋骨坚，发长极，身体盛壮；五七，阳明脉衰，面始焦，发始堕；六七，三阳脉衰于上，面皆焦，发始白；七七，任脉虚，太冲脉衰少，天癸竭，地道不通，故形坏而无子也。丈夫八岁，肾气实，发长齿更；二八，肾气盛，天癸至，精气溢泻，阴阳和，故能有子；三八，肾气平均，筋骨劲强，故真牙生而长极；四八，筋骨隆盛，肌肉满壮；五八，肾气衰，发堕齿槁；六八，阳气衰竭于上，面焦，发鬓颁白；七八，肝气衰，筋不能动，天癸竭，精少，肾藏衰，形体皆极；八八，则齿发去。肾者主水，受五藏六府之精而藏之，故五藏盛，乃能泻。今五藏皆衰，筋骨解堕，天癸尽矣。故发鬓白，身体重，行步不正，而无子耳。
</div>
<div id="20210322194813-4x814wt" data-node-id="20210322194813-4x814wt" data-type="NodeParagraph" class="p">帝曰：有其年已老而有子者何也。
</div>
<div id="20210322194813-tb95600" data-node-id="20210322194813-tb95600" data-type="NodeParagraph" class="p">岐伯曰：此其天寿过度，气脉常通，而肾气有余也。此虽有子，男不过尽八八，女不过尽七七，而天地之精气皆竭矣。
</div>
<div id="20210322194813-p2hebty" data-node-id="20210322194813-p2hebty" data-type="NodeParagraph" class="p">帝曰：夫道者年皆百数，能有子乎。
</div>
<div id="20210322194813-2xlvizo" data-node-id="20210322194813-2xlvizo" data-type="NodeParagraph" class="p">岐伯曰：夫道者能却老而全形，身年虽寿，能生子也。
</div>
<div id="20210322194813-kn6eni5" data-node-id="20210322194813-kn6eni5" data-type="NodeParagraph" class="p">黄帝曰：余闻上古有真人者，提挈天地，把握阴阳，呼吸精气，独立守神，肌肉若一，故能寿敝天地，无有终时，此其道生。中古之时，有至人者，淳德全道，和于阴阳，调于四时，去世离俗，积精全神，游行天地之间，视听八达之外，此盖益其寿命而强者也，亦归于真人。其次有圣人者，处天地之和，从八风之理，适嗜欲于世俗之间。无恚嗔之心，行不欲离于世，被服章，举不欲观于俗，外不劳形于事，内无思想之患，以恬愉为务，以自得为功，形体不敝，精神不散，亦可以百数。其次有贤人者，法则天地，象似日月，辨列星辰，逆从阴阳，分别四时，将从上古合同于道，亦可使益寿而有极时。
</div>
<div id="20210322194813-wzzx80x" data-node-id="20210322194813-wzzx80x" data-type="NodeParagraph" class="p"></div>


        </div>
        <footer>
          <p style="text-align:center;margin:15px 0;">
            技术支持：
            <a target="_blank" href="https://github.com/2234839/oceanPress_js">OceanPress</a> |
            开发者：
            <a target="_blank" href="https://heartstack.space/user/%E5%AD%90%E8%99%9A/posts"
              >崮生（子虚）</a
            >
          </p>
        </footer>
        <script src="https://fastly.jsdelivr.net/gh/siyuan-note/oceanpress@main/apps/frontend/public/notebook/appearance/icons/material/icon.js?2.10.5"></script>
        <script src="https://fastly.jsdelivr.net/gh/siyuan-note/oceanpress@main/apps/frontend/public/notebook/stage/build/export/protyle-method.js?2.10.5"></script>
        <script src="https://fastly.jsdelivr.net/gh/siyuan-note/oceanpress@main/apps/frontend/public/notebook/stage/protyle/js/lute/lute.min.js?2.10.5"></script>
        <script>
          window.siyuan = {
            config: {
              appearance: {
                mode: 0,
                codeBlockThemeDark: "base16/dracula",
                codeBlockThemeLight: "github",
              },
              editor: {
                codeLineWrap: true,
                codeLigatures: false,
                plantUMLServePath: "https://www.plantuml.com/plantuml/svg/~1",
                codeSyntaxHighlightLineNum: true,
                katexMacros: JSON.stringify({}),
              },
            },
            languages: { copy: "复制" },
          };
          const previewElement = document.getElementById("preview");
          Protyle.highlightRender(previewElement, "https://fastly.jsdelivr.net/gh/siyuan-note/oceanpress@main/apps/frontend/public/notebook/stage/protyle");
          Protyle.mathRender(previewElement, "https://fastly.jsdelivr.net/gh/siyuan-note/oceanpress@main/apps/frontend/public/notebook/stage/protyle", false);
          Protyle.mermaidRender(previewElement, "https://fastly.jsdelivr.net/gh/siyuan-note/oceanpress@main/apps/frontend/public/notebook/stage/protyle");
          Protyle.flowchartRender(previewElement, "https://fastly.jsdelivr.net/gh/siyuan-note/oceanpress@main/apps/frontend/public/notebook/stage/protyle");
          Protyle.graphvizRender(previewElement, "https://fastly.jsdelivr.net/gh/siyuan-note/oceanpress@main/apps/frontend/public/notebook/stage/protyle");
          Protyle.chartRender(previewElement, "https://fastly.jsdelivr.net/gh/siyuan-note/oceanpress@main/apps/frontend/public/notebook/stage/protyle");
          Protyle.mindmapRender(previewElement, "https://fastly.jsdelivr.net/gh/siyuan-note/oceanpress@main/apps/frontend/public/notebook/stage/protyle");
          Protyle.abcRender(previewElement, "https://fastly.jsdelivr.net/gh/siyuan-note/oceanpress@main/apps/frontend/public/notebook/stage/protyle");
          Protyle.htmlRender(previewElement);
          Protyle.plantumlRender(previewElement, "https://fastly.jsdelivr.net/gh/siyuan-note/oceanpress@main/apps/frontend/public/notebook/stage/protyle");
          document.querySelectorAll(".protyle-action__copy").forEach((item) => {
            item.addEventListener("click", (event) => {
              navigator.clipboard.writeText(
                item.parentElement.nextElementSibling.textContent.trimEnd(),
              );
              event.preventDefault();
              event.stopPropagation();
            });
          });
        </script>
      </body>
    </html>